Les aventures del capità Adrià

Capítol 1
La vida de mariner es molt dura.

L’Adrià era un mariner que vivia a la illa de Barbados. Des de petit havia viscut la vida de mariner, pescant amb el seu pare. Encara recorda com es llevava abans que sortís el sol i anava mig adormit a recollir les xarxes per ficar-les a la petita barca del seu pare. Això estava pensat l’Adrià aquella tarda de calor, mentre fregava la coberta del Senador, el vaixell de carrega on treballava.
“No serà durant molt mes temps que haure de fregar cobertes...” pensava mentre s’assecava la suor del front. L’Adrià tenia un pla. Encara recorda aquell mati d’hivern, quan un vaixell enorme es va parar al costat de la barca del seu pare.
- Pirates... - Va dir el seu pare en veu baixa.
L’Adrià va mirar ben amunt, però la seva vista no arribava a veure el final de la vela major, que s’amagava per sobre dels núvols grisos. A sobre de la coberta, va veure un home molt alt, amb les espatlles amples i una casaca enorme que el mantenia ben abrigat. La seva barba llarga reposava per sobre de l’abric i a l’Adrià li va semblar que agafava un to blavós segons com li toques la llum que travessava els núvols.
- Bon dia! - Va cridar aquell home amb una veu ronca.
- Bon dia tingui - va respondre el seu pare. L’Adrià va notar que el seu pare es posava nerviós, no li agradava haver de tenir aquella conversa. No entenia perquè... aquell home els saludava des de un vaixell molt mes gran del que ells dos haurien pogut somiar mai.
- Fa massa fred per haver d’estar traginant amb xarxes de pescar, oi? - va dir aquell home misteriós.
- Si, fa fred, però les nostres mans estan fetes per a la feina dura. - L’Adrià es va mirar per un moment les seves mans. Eren petites comparades amb les del seu pare, i a ell si li feia mal agafar amb força dels xarxes perquè no escapessin els peixos.
- Saps? Sempre estem disposats a acollir un parell de mans ben fortes. Aquí, necessitem homes com vosaltres... Veureu mon, cobrareu be i no passaríeu tant fred. - Va dir l’home aixecant-se una mica el barret.
- Li agraeixo la oferta, però nosaltres som pescadors. Sempre hem viscut del mar, i així volem continuar. - L’Adrià va mirar al seu pare, l’home va riure una mica.
- Nosaltres també vivim del mar... el mar te moltes riqueses, ja ho saps. Suficients per tots.
- Ens agrada la nostra vida de pescadors - Va contestar el seu pare. Però a l’Adrià ningú li havia preguntat mai si li agradava o no pescar. Ho havia fet sempre, i suposava que això era el que havia de fer.
- No se’n parli mes, llavors - Va contestar l’home. - Potser el vostre fill, quan sigui una mica mes gran, li troba el gust a la vida de mercaders. - Va dir, i l’Adria va veure que li picava l’ullet.
El seu pare no va contestar. L’home va marxar de la coberta sense dir res mes.
L’Adrià va estar mirant des de la platja, i fins on pot recordar, aquell vaixell es va estar allà tot el dia. Al endemà, quan es va llevar, ja no hi era.
- Aquests homes son pirates, fill - Li va dir el seu pare.
- Però ell va dir que eren mercaders.
- Si, això es el que diuen sempre... però tothom els coneix. Els seus vaixells porten banderes negres i tenen ossos. El pirata que ens va parlar ahir li diuen Barba Blava i es conegut perquè assalta els vaixells de la zona i els hi roba els tresors que transporten.
- Barba Blava? - Va preguntar l’Adrià.
- Ningú coneix el seu nom de veritat. Els pirates no volen que es conegui qui son realment, així poden fugir si els volen atrapar.
A l’Adrià no li va semblar mala idea... viatjar pel mon, capturar tresors i no haver de llevar-se tan i tant d’hora cada dia.

Van passar els anys però a l’Adrià no se li va marxar mai de la memòria la imatge d’aquell home. Aquella tarda, al acabar la seva jornada al Senador, aniria a enrolar-se com a grumet a la tripulació del capità Barba Blava. Havia reunit una bona quantitat d’estalvis que faria servir per pagar el preu d’entrada. Es moria de ganes de tornar a veure al capità i dir-li que era aquell nen que va veure fa tants anys, a la barca d’un pescador.
	Feia tanta calor que no parava de suar, però aquella tarda seria la ultima, i ja no hauria de fregar mai mes. Havia esperat aquest moment de de fa molt de temps.
	Finalment, va acabar la seva jornada quan la llum del dia començava a marxar, i el cel va agafar aquell color taronja que tant li agradava. Bufava la brisa de la mar i l’olor de la sal sempre li recordava a casa seva. Qui sap quan trigaria a notar aquesta olor? A partir d’avui li esperava un mon de viatges i aventures meravelloses.

	Això estava pensant l’Adrià mentre es dirigia al centre de reclutament, que consistia en una taula atrotinada col·locada en una cantonada del port, amb un vell pirata que apuntava noms en un full de paper molt llarg que li sobresortia per sota de la taula.
	- Nom i professió? - Li va dir el vell quan va arribar al final de la fila.
	- Adrià, pescador - Va contestar l’Adrià
	- Pescador eh? Mmm... Molt be... ens aniran be un parell de mans joves i fortes a bord. Has portat el preu d’entrada?
	- Aquí ho tens - Va contestar l’Adrià col·locant la bossa de monedes d’or que havia estat estalviant durant tant de temps. L’home es va passar una llarga estona contant les monedes, no es va deixar ni una, a l’Adrià li va semblar que les contava dos cops i tot.
	- Endavant - Li va dir al cap d’una estona que se li va fer molt llarga. - Agafa un sac de la pila i puja al vaixell.
	No ho podia creure, per fi estava caminant per sobre de la passarel·la d’aquell vaixell enorme, el mateix que havia vist de petit. Semblava mes vell, això si, com si el temps que havia passat des de que el va veure contes el doble. “Segur que ha viscut innumerables aventures” va pensar l’Adrià.
	Un cop a d’alt del vaixell, va trobar un lloc tranquil i segur per examinar el contingut del seu sac. Allò seria tot el que tindria durant molt de temps. Dintre hi havia una mena de xarxa blanca, però no era dura i resistent com les que acostumava a fer servir a bord del Senador... aquesta era blanca, amb unes fibres suaus i elàstiques. També hi havia un ganivet allargat amb la fulla ampla. Adrià va pensar que es tractaria d’una daga petita, probablement requisada dels nombrosos comercials espanyols que rondaven la zona. Sempre havia sentir dir que el acer espanyol era dels millors...
Per últim, també va veure una pedra rodona i plana, molt i molt negra. Es va col·locar la daga al seu cinturo i va provar de traure-la un parell de vegades, assegurant-se de que no es queia. Però de la xarxa i la pedra no sabia que pas fer... així que les va tornar a col·locar al sac. Se’l va carregar a l’esquena i va caminar per la coberta del vaixell per intentar conèixer als que series els seus companys d’ara en endavant.

- Escolteu - Va dir a un parell d’homes que es trobaven a prop.
- Vosaltres sabeu per a que serveix aquesta xarxa i aquesta pedra que ens han posat al sac? - Els homes van riure una mica.
- Es el primer cop que t’enroles en un vaixell pirata? - Va dir un d’ells que tenia els cabells taronges i un bigoti petit del mateix color.
- Doncs si, es el primer cop... - Va contestar l’Adrià.
- Això no es una xarxa, es una hamaca i et servirà per dormir per la nit. Mes val que comencis a buscar un lloc tranquil per col·locar-la, perquè solen acabar-se ràpid...
- La pedra es un pedrenyal - Va dir l’altre. Aquest tenia una veu molt greu i parlava molt fluixet. Tenia un barret petit al cap i els cabells molt llargs, li arribaven fins la esquena.
- La pedra te propietats màgiques - va continuar - es capaç de comunicar-se amb el deu del foc.
- Màgica? - va dir l’Adrià.
- No li inflis el cap de tonteries! - Va exclamar l’altre.
- M’ho va dir aquell comerciant d’orient que vam atrapar fa tants anys. En el seu país, veneren al deu del foc. - Va contestar.
	- Sílex - Va dir una veu ronca a la seva esquena. L’Adrià es va girar. Va veure un home amb el cabell blanc i un barret molt gran que li tapava mitja cara. Estava assegut a sobre d’un petit cofre i tenia una cama de fusta. Reposava la seva ma en un basto de un color blanc intens... just a sota de la ma li va semblar veure... si... el basto estava fet d’os.
	- El pedrenyal, es una pedra de Sílex. - va continuar el vell - Amb ella podràs crear guspira per encendre foc. Convindria que aprenguessis ràpid a utilitzar-la... no saps mai quan et caldrà disparar un canó... “Un canó?” Va pensar l’Adrià. No recordava haver vist cap canó quan va veure el vaixell de petit.
	- Gracies... - va respondre amb un fil de veu.
	De cop, un munt de veus van començar a murmurar i totes les mirades es van dirigir al mascaro de proa, on semblava que passava alguna cosa. Es va obrir la porta del cambrot principal, i va sortir aquell home que va veure ara fa tants anys. Però era molt diferent... semblava mes vell i cansat, obria molt poc els ulls, com si li fes mal la poca llum del dia que encara quedava. Es va apropar a la barana que donava cap a la coberta principal, on ara gairebé tothom estava agrupat, mirant fixament. Va dirigir una lenta mirada de esquerra a dreta, com si volgués mirar dintre dels ulls de tots i cadascú de aquells homes que formaven ara la seva nova tripulació. L’Adrià va notar un calfred a l’esquena, quan els ulls cansats del capità es van parar per un segons en els seus i el va mirar fixament. Al moment, va continuar repassant a la resta. No semblava que l’hagués reconegut.
	Durant el que va semblar un temps interminable, tothom va guardar silenci. Finalment, el capità va girar cua i es va tornar a ficar al cambrot d’on havia sortit. No va dir una sola paraula. Va semblar com si un encanteri s’acabés de cop i les veus van tornar a parlar poc a poc, com si tothom es despertes després d’haver estat hipnotitzat. Els ulls profunds dels savis ja ho tenien això... sembla que tinguin el poder d’hipnotitzar a qui miren fixament. Ja s’havia fet de nit.
	L’Adrià va caminar ràpid amb la resta de pirates per poder trobar un lloc adequat per col·locar la seva nova hamaca. Estava una mica atordit... recordava a aquell home amb molta mes força, amb una vitalitat interminable. Va reconèixer al vell d’abans una mica mes endavant, el que li explicava que era el pedrenyal i li va fer una mirada rapida a una cantonada fosca. L’Adrià va entendre ràpidament la seva intenció i va córrer a col·locar la seva hamaca allà. Quan es va allitar va mirar a la seva dreta i va veure al vell, mirant-lo fixament. Durant uns instants es va quedar mirant i després va tancar els ulls i es va donar la volta. A l’Adrià li va semblar que s’adormia a l’instant.
	A ell li va costar molt mes dormir-se. Encara no havien sortit del port i a estones pensava que la vida de pirata potser no seria la mes adequada... tothom semblava enfadat amb els altres, es grunyien i amenaçaven. I aquell capità... que li hauria passat? Finalment l’esgotament el va vèncer i es va adormir.

	Al endemà, una veu ronca cridava fortíssim i donava ordres a tort i a dret.
	- Tu! - Li va cridar. - No cal que t’amaguis en aquella cantonada! Agafa el fregall i comença a fregar la coberta!
	- A fregar? - Va dir l’Adrià.
	- Es clar que si! Et penses que ara que ets pirata les riqueses et cauran del cel? Aquí tothom treballa i tu ets nou, així que agafa el fregall.
	L’Adrià va mirar al seu voltant i va veure com la resta de pirates ja estaven treballant. Alguns fregaven el terra, altres reparaven xarxes, altres s’enfilaven a les veles... Es va posar de genolls a terra resignat i va començar a fregar la coberta del vaixell. “Sembla que no hagi canviat res” va pensar. Nomes feia unes hores que feia això mateix a sobre del Senador, el seu vell vaixell de pesca. “Serà això tot el que hem depara el futur?” - Va pensar angoixat mentre escorria el fregall al cubell.
